<?php
	require "../require/head.php";
?>
	<a href="2008_journaal.htm">
		<img src="../../images/logboek/logo/logboek_2014.jpg" class="logboeklinks"></a>
	<a href="2008_journaal.htm"><!-- !!!!!!!!!!!!!!!-->
		<img src="../../images/logboek/logo/logboek.png" class="logboekrechts"></a>
<?php

	switch ($language) {
		default: ?>	
	
		<h1>Scheepsjournaal 2015</h1>
		<h2>Gedane zaken....</h2>
		
		<h3>Januari</h3>
		<img class="logfotorechts" src="../../images/logboek/201501.JPG" 
			title="Nieuwjaarsborrel op de bok">
		<p>
			Het jaar begint goed met op 10 januari de
			nieuwjaarsborrel. Aan de vele uren die ze aan boord besteden zou je het
			soms niet afleiden maar de meesten van onze vrijwilligers hebben naast hun
			hobby nog gewoon een baan en niet altijd één van 9 tot 5.
			Er zijn mannen bij die werken in de volcontinu, of zelfs tijdelijk in
			het buitenland en op zee. Dus de ploeg is helaas niet
			compleet maar het is wel heel gezellig.
		</p>
		<p>
			Rik, onze elektricien, begint na het afronden van al het
			elektrisch op de bok aan de bedrading op de Hercules.
		<br>
			De kasten van de woning op de bok gaan in de grondverf. Voor de keuring
			van de ketels wordt de binnenzijde grondig geschrapt en geborsteld.
			Inspectieluiken nagelopen, het watergedeelte van de peilglazen
			schoongemaakt. Teveel om op te noemen.
			En 's avonds zullen de niet al te jonge vrijwilligers zich met
			spierpijn en stramme ledematen afvragen waarom ze ook alweer voor deze
			hobby gekozen hebben.
		</p>
		<hr>
		

		<h3>Februari</h3>
		<img class="logfotolinks" src="../../images/logboek/201502.jpg" 
			title="Bezoek Woudagemaal">
		<p>
			De vertegenwoordigers van Lloyd's komen aan boord voor de
			periodieke keuring van de ketel van de heibok en de Hercules.
			Altijd weer even spannend maar het belangrijkste is misschien wel om je
			eigen ketel goed te kennen. We hebben het hier tenslotte over een
			groot drukvat en dat moet gewoon in orde zijn. Een paar vrijwilligers
			grijpen deze gelegenheid aan om een proeve van bekwaamheid in klinken
			af te leggen.
			Hiervoor is een speciale klink opstelling gemaakt. De proef wordt door
			hen met succes afgelegd.
		</p>
		<p>
			Voor de jaarlijkse vergadering van de Vereniging Stoomvaart
			reizen we dit keer af naar het Woudagemaal in Lemmer. Een passende
			locatie voor de stoomfanaten en na de vergadering krijgen
			we een interessante rondleiding en kijken we onze ogen uit in het
			mooie complex dat niet voor niets op de Werelderfgoedlijst van de
			UNESCO staat. 
		</p>
		<hr>
	    <h3>Maart</h3>
		<img class="logfotorechts" src="../../images/logboek/201503.jpg"
			title="Nieuwe motorfundatie en verfje in Argo">
		<p>
			Na de ketelkeur kan weer begonnen worden met het opbouwen.
			De appendages (afsluiters, kleppenkast, spuikraan, veiligheidstoestel) kunnen terug. De vuurbruggen en 
			roosterbedden worden weer opgebouwd. Nieuwe pakking op maat gezaagd. 
			Inspectieluiken teruggeplaatst.
		</p>	  

		<p>
			Onze roeiersvlet Argo wordt onder handen genomen. 
			De motorkist en vloerplaten gaan eruit. De oude motorfundatie wordt
			losgebrand en afgeslepen. De bodem gebikt. Een nieuwe fundatie voor de
			motor gelast waarna de bodem twee keer in de Apexior No.3 gaat. Hierna
			kan de tweedehands Tornycroft erin waarna de motorsteunen worden aangepast en 
			de motor uitgelijnd.
		</p>
		<p>
			Rik loopt de elektriciteitskabels in en onder de stuurhut na en de bedrading
			naar de schakelkast. De opstappen naar de stuurhut zijn aardig versleten. Er 
			worden vier 
			<a target="blank" href="https://www.youtube.com/watch?v=JBZDNwrTUu8">
			nieuwe gemaakt</a>
			 van ruitjesplaat waarvan de hoeken worden rond gesmeed.
			Hoeklijnen pasgemaakt. De oude treden worden losgeslepen
			en de nieuwe erop geklonken.
		</p>
		<hr>
		<h3>April</h3>
		<img class="logfotolinks" src="../../images/logboek/201504.jpg"
		 	title="Koningsdag Foto: B. Sigterman">
		<p>
			De banken aan dek v/d Hercules zijn echt aan vervanging 
			toe en samen met Bas worden er nieuwe gemaakt. Voor het warm
			nader, het laatste onderdeel van de ketelkeur waarbij de
			veiligheid er op tijd uit moet gaan, worden de ketels 
			opgestookt. Bij de testen op de Hercules gaat de veiligheid 
			er op het gewenste moment uit. Helaas zijn bij de Heibok een paar 
			van de deksels, van de in totaal acht stuks, tijdens het opstoken, 
			niet dicht te krijgen. 
			De ketel moet van druk af en er wordt andere pakking gesneden. 
			Gelukkig blijft de boel nu wel goed dicht. En blaast ook hier op tijd
			de overdruk de ketel uit.
		</p>
		<p>
			Deelnemen aan de openingsact op 
			<a target="blank" href="https://picasaweb.google.com/115807947192001451747/Koningsdag2015?noredirect=1#">
			Koningsdag.</a> Wat waren we er trots
			op en wat hebben we hard gewerkt en gepoetst om alles op tijd klaar 
			te krijgen. Familie en vrienden zaten startklaar voor de televisie. 
			Alle vergaderingen en voorbereidingen ten spijt liep het allemaal 
			anders dan verwacht. We waren maar enkele seconden in beeld en op een 
			enkeling van onze vloot na heeft niemand het koninklijke gezelschap 
			gezien. Gelukkig mocht dit de pret niet drukken. Het werd een soort mini Dordt in Stoom,
			en een gezellig samenzijn met de overige bemanningen. In de Rietdijkhaven hadden we de 
			dag van tevoren een samenkomst waarbij de Oranje wodka van Ketel1 er gretig in ging en er 
			alvast een toost werd uitgebracht op onze Koning.  
	 	</p>
	 	<hr>
	 	<h3>Mei</h3>
	 	<img class="logfotorechts" src="../../images/logboek/201505.jpg"
			title="Met Heibok4 door de Lange Haven">
		<p>
			We gooien de trossen los voor een reis naar 
			<a target="blank" href=" https://picasaweb.google.com/115807947192001451747/Lekkerkerk?noredirect=1">
			Lekkerkerk</a> waar we de volgende
			dag zullen rondvaren voor de Oranjevereniging samen met de Jan de Sterke.
			We maken een tussenstop om in de hoek van de Wilhelminahaven een afscheid te 
			fluiten voor een ongeneeslijk zieke vriend en schipper van de bruine vloot, 
			waarna we een beetje gelaten de reis vervolgen. Bij aankomst ligt de Jan al aan
			het ponton afgemeerd en het wordt een gezellige maar kille avond aan dek met 
			een lekkere snack en een borreltje om warm te blijven. De volgende dag varen
			we af en aan met passagiers en het laatste vaartje is voor de leden van de
			Oranjevereniging zelf inclusief een klein nipje. Als we bij vertrek naar huis
			nog een heerlijke Chinese maaltijd meekrijgen kan de dag helemaal niet meer stuk.
		</p>
		<p>
			In de week hierna klinken de stoomfluiten nogmaals voor een passend vaarwel
			voor de overleden schipper die op zijn eigen schip door de sluis komt en langs 
			boot en bok op weg gaat naar zijn laatste bestemming. Het huilen van de sirene 
			op de bok geeft aardig de gevoelens weer van menig omstander.
			De volgende dag wordt met behulp van de havendienst boot de Heibok 4
			naar de Florijnhaven gesleept om op zaterdag deel te nemen aan de 
			<a target="blank" href="https://picasaweb.google.com/115807947192001451747/Molendag2015?noredirect=1">
			Molendag.</a> De mannen hijsen Kleppie in de takels en vervangen de schroef.
			's Avonds genieten we van de gezamenlijke barbecue met de bruine vloot en Kees
			en Harm bakken een heerlijk visje. Op zondag gaan we op ons gemakje weer terug
			naar de Voorhaven.
		</p>
		<hr>
		<h3>Juni</h3>
		<img class="logfotolinks" src="../../images/logboek/201506.jpg"
			title="De Renova helpt een handje">
		<p>
			De hak van de Goudvisch wordt onder handen genomen, 
			deze was aardig krom. Met behulp van twee kelderwinchen 
			en een warmstoker komt hij weer redelijk recht.
		</p>
		<p>
			De schoorsteen v/d Hercules krijgt een nieuwe verflaag.
			Dit is best een vervelend klusje. Eén hand aan de ladder
			en de andere voor de verf. Niet fijn, vooral niet als je hoogtevrees
			hebt.
		</p>
		<p>
			Met "Kleppie" de boot naar de overkant verhalen om 
			<a target="blank" href=" https://picasaweb.google.com/115807947192001451747/KolenLaden">
			kolen</a> te laden, dat was de bedoeling, zoals al vele malen eerder.
			De motor van Kleppie gaat steeds harder roken maar de boot
			blijft muurvast in de modder steken. Ook onze eigen kilogrammen in de 
			meertouwen gooien haalt weinig uit, en we moeten het uiteindelijk
			opgeven. Maar de kolenwagen is onderweg, dus help wat nu?
			Gelukkig is buurman Geert met zijn binnenschip "Renova"
			niet te beroerd om een handje te helpen. Hij sleept ons
			richting het midden v/d voorhaven en gooit los. Tot onze
			verbazing loopt de boot weer vast en moet er opnieuw vastgemaakt 
			worden. Na nog wat hulp van extra handen aan de wal komt het goed
			en liggen we net voordat de kolenwagen arriveert ter plekke en kan er 
			geladen worden. De volgende dag arriveren de twee ton rookloze kolen
			die waren besteld in Engeland. Ze stonden inmiddels in Nederland
			en Cor de chauffeur van onze sponsor Ketel 1 heeft ze voor ons opgehaald. 
			Als Cor arriveert staat Geert weer klaar om te helpen. 
			Met zijn autokraan tilt hij tweemaal een palet kolen
			over zijn auto aan boord van de "Gaston". 
			Bedankt mannen !!
		</p>
		<hr>
		<h3>Juli</h3>
		<img class="logfotorechts" src="../../images/logboek/201507.jpg"
			title="Jachthaven Burghsluis">
		<p>
			Er wordt al bijna een jaar over gesproken, we gaan naar 
			Burghsluis voor de finish van de Tour de France op Neeltje Jans. 
			Mooie gelegenheid om weer over zee te gaan. Het worden mooie/warme 
			dagen met leuk gezelschap, een barbecue en receptie ter ere van het 
			35-jarige bestaan v/d watersportvereniging.
			Op de dag v/d finish varen we uit met genodigden aan boord vergezeld
			door een groep Hoogaarzen. Helaas wordt het noodweer. Iedereen
			zoekt een goed heenkomen en de Hoogaarzen keren terug naar veiliger haven.
			Als het weer iets lijkt op te knappen komen ze gelukkig terug. 
			Op moment van finishen breekt de zon door de wolken waarop het bronzen
			koor goed van zich laat horen.
		<br>
			De boot blijft in de jachthaven van Burghsluis totdat we vertrekken naar 
			Zierikzee voor de hardzeildagen. We reizen op en neer en Jurgen, die enigszins
			in de buurt woont houdt geregeld de wacht aan boord en benut de tijd nuttig met
			verfklusjes en het bijhouden van ketel en vuur.
		<br>
			We fungeren weer als start- en finishschip in Veere en op zaterdag lopen zoveel mogelijk
			deelnemers in kledij uit 1928 wat een erg leuk plaatje oplevert. Na de prijsuitreiking
			doen we alvast een stukje huiswaarts en overnachten we bij de Krammersluis.
			Hierdoor zijn we zondagmiddag niet te laat weer terug in Schiedam.
			Wel fijn om de boot na al die dagen weer op zijn vertrouwde plek te zien
			liggen. Bekijk de <a target="blank" href=" https://picasaweb.google.com/115807947192001451747/Zeeland2015">
			foto's</a> van de twee evenementen.
		</p>
		<hr>
		<h3>Augustus</h3>	
		<img class="logfotolinks" src="../../images/logboek/201508.jpg" 
			title="Alle stoomboten bij elkaar voor de Noordwal">		  
		 <p>
			Het heeft heel wat voeten in de aarde gehad, en het 
			bleef lang onzeker maar na 10 jaar doen we weer mee met 
			<a target="blank" href=" https://picasaweb.google.com/115807947192001451747/SailAmsterdam2015">
			Sail Amsterdam.</a>
			Ze geven aardige golven op en dwars in dus laten we het idee varen om
			over zee te gaan. We zijn niet de enigen die richting Amsterdam gaan en
			bij de Beatrixsluizen is het merkbaar druk. Op het wat saaie Amsterdam 
			Rijnkanaal benutten we de tijd met wat laatste sop- en poetskarweitjes.
			We hebben een mooi plekje aan de Noordwal in A'dam en er komen gelijk 
			al wat buurtjes kennismaken. De volgende ochtend vroeg komen de gasten
			aan boord voor de Sail-In. Op donderdag gaan we in de bloemen, hortensia's dit keer.
			We doen iedere dag een rondje op het IJ, wat veel concentratie v/d schippers
			vereist, wat een gekrioel. 'S avonds genieten we van het vuurwerk en misschien
			nog wel meer van de chaos erna, als iedereen snel huiswaarts wil en het soms
			allemaal maar net goed gaat. Zaterdagavond gaan we met alle bemanningen richting
			de Elfin waar de verjaardag van Frank, onze voorzitter van de Vereniging Stoomvaart,
			gevierd wordt. Zondagmiddag vertrekken we vóór de stremming van de Sail-Out 
			en overnachten in Vianen. De volgende morgen verlaten we de haven alweer vroeg en 
			genieten van het ochtendgloren. Rond de middag zijn we terug en eten gezamenlijk nog wat 
			in de woning op de bok. Het was een fantastisch evenement, hopelijk zijn we er 
			over 5 jaar weer bij!
	  </p>
	  <hr>


<?php
		break;

		case 'eng': ?>



<?php
		break;
	}
	require '../require/footer.php';
?>